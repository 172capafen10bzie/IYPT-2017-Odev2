

# FLÜT


Seçtiğimiz IYPT sorumuzun (2008-9.soru) içeriği şöyledir:"Bir ucu açık olan bir tüpün yanına bir delik açın ve açık uca üfleyerek bir ses çıkarın. Flüt sesinizin tonunu ve deliğin konumuna ve çapına nasıl bağımlı olduğunu araştırın." Biz de bu yönergeler doğrultusunda kendi flütümüzü oluşturacağız. Bunun için bize gerekenler içi boş ve farklı uzunluktaki tüpler. Amacımız tüpleri çatlatmadan delip,deliklerin çaplarıyla kamıştan üflediğimizde çıkan sesin desibelini karşılaştırmak olacak. Böylece tüpten çıkan sesin yüksekliğini,şiddetini,tonunu ve müzikte hangi notaya karşılık geldiğini belirleyeceğiz.Aynı zamanda projemize örnek olması amacıyla kültürümüzün de bir parçası olan "ney" adı verilen ve kamıştan yapılan üflemeli çalgıyı kullanacağız. Neyi üfleyerek çıkardığımız notaları kendi flütümüzdeki notalarla karşılaştırabiliriz.Tüpü delerken ya da notaları belirlerken yaptığımız işlemlerin sağlamasını ney kullanarak yapabiliriz.Tüpe açtığımız deliğin üflediğimiz (ağız) kısmına olan uzaklığına göre değişen özelliklerini belirleyeceğiz. Farklı uzunluklardaki tüplerden yaptığımız flütlerin çıkardığı seslerin farklılıklarını da belirleyeceğiz.Tüplere açtığımız delikleri parmağımızla kapatarak bir delikten natürel olmayan yani diyez ve bemol notalar da çıkarabiliriz.Ayrıca iki farklı maddeden yapılmış(bağımsız değişken) tüplere delik açıp deliklerin konumunu ve büyüklüğünü sabit tutup aynı notanın frekanslarını(bağımsız değişken) karşılaştırırız.

Kaynakçalar

Özatmaca,D."EV YAPIMI ÜFLEMELİ MÜZİK ALETİ FLÜT YAPILIŞI" NAZARCA.COM. http://nazarca.com/el-yapimi-uflemeli-muzik-aleti-fulut-yapilisi
Son erişim tarihi : 13.07.2014
Volkan. "Meraklısı için bir deney" flütçü.net . http://www.flutcu.net/forum/forum_posts.asp?TID=752
Son erişim tarihi : 10.10.2007
"pan flütü". Ev Yapımı Bilim . http://www.evyapimibilim.net/node/163


# Giriş (Introduction)
Flüt enstrümanlar arasında birçok çeşidi olan bir çalgıdır. Baş (ağızlık), gövde ve kuyruk olmak üzere üç parçadan oluşan, üflemeli bir çalgı türüdür. Başlık kısmından üflenerek flüte ses verilir.

Ağızlığın kenarındaki delikten üflenen hava kenara çarparak kırılır ve ses titreşimlerini oluşturur. Ses delikleri titreşen hava sütununun genişliğini ve sesin yüksekliğini belirlemektedir. Flüt ile çifte dil vuruşlu notalar, diatonik, kromatik, tiril ve tirillemeler, bağlı veya dilli tüm ezgiler çıkabilmektedir. Çeşitli orkestralarda flüt kullanımına rastlanır ve şarkıya farklı ezgiler katmak açısından oldukça hoş bir sesi vardır. İnce bir sesi bulunur.Amacımız da farklı malzemelerden farklı frekanslarda ses çıkaran flütler yapmak.Bu deneyde kullanacağımız malzemeler materyal ve yöntem bölümünde bulunmaktadır.

KAYNAKÇA:
http://bilgihanem.com/flutun-icadi-flut-nedir/
http://www.bilgiustam.com/flut-nedir-icadi-tarihcesi/
http://diyot.net/frekans-nedir/

# Materyal ve Yöntem (Experimental Setup)
Projemizin 2.aşaması deney aşamasıdır.Bu bölümde deney yapmak için izleyeceğimiz yol ve yöntemi,veri toplama ve materyal hazırlama aşamalarını anlatacağız.

1.VERİ TOPLAMA
Deneyi yapmaya başlamadan önce deneyin yapılışı hakkında internetten araştırma yapıp,videolar izledik.Daha sonra bunları uygulamaya koyduk ve deneyimizi yapmaya koyulduk.

2.DENEY ORTAMI
Üçümüzün ortak buluştuğu alan sınıftı ve öğle teneffüsünde sınıf sessiz iken deneyimizi yaptık.

3.DENEY MALZEMELERİ
- 2 adet pipet (pic dosyasındaki pembe pipetler,birisi 14 birisi 28 cm uzunluğunda olan deliksiz pipetlerin çapı 1.20 cm'dir.)
- 2 adet pipet (pic dosyasındaki mavi pipetler,28 cm uzunluğundaki pipetler delikli,deliklerden birinin yarıçapı 0,50 cm diğerinin 0,25 cm'dir.İki pipetin de çapları 1.20 cm.)
- 2 adet boru (pic dosyasındaki yeşil borular,birinin boyu 22 cm diğerinin 44 cm.)
- Cetvel
- Kalem
- Frekans ölçmek için akord aleti
- Makas

4.DENEYİ YAPANLAR VE DENEYİN NE KADAR SÜRDÜĞÜ
Deneyi ben (Eda),Zeynep Nur ve İrem yaptık.Deneyimiz yaklaşık 1 saat sürdü.

5.YÖNTEM
Öncelikle pembe renkli pipetleri birisi 14,diğeri 28 cm olacak şekilde ölçerek kestik.Ney üfler gibi doğru açı ile pipetlerimize üfledik.Bu sırada akor aletimiz ile frekanslarını ölçtük.İki pipet arasında 30 Hertz ses farkı oluştu,kısa olan pipet daha ince bir ses çıkardı.Daha sonra uzunlukları aynı olan mavi pipetleri aldık,burada amacımız delik büyüklüğünün sese etkisini ölçmek olacaktı.Bir pipetimize 0,50 cm'lik diğerine ise 0,25 cm'lik delik açtık ve üfledik .Bu iki pipet arasında da yine 30 Hertz'lik ses farkı oluştu.0,25 cm'lik pipet daha ince bir ses çıkardı.Daha sonra yeşil boruları alıp birisini 22,diğerini 44 cm olarak kestik.Aynı şekilde bu borulara da üfledik ve aradaki ses farkı 20 Hertz oldu.22 cm'lik boru daha ince bir ses çıkardı.




# Bulgular (Results) 
Deneyimiz kısmen başarıyla sonuçlandı.Yaptığımız ilk deneye rağmen ödevimizi gerçekleştirebildik.Boyun ve çapın sese olan etkisini gözlemleyebildik.Gözlemlediklerimiz:
- Delik yarıçapı küçüldükçe ses incelir.
- Borunun boyu kısaldıkça ses incelir.
Deneyimizi iyileştirmek için yapacaklarımız:
- Daha iyi ölçüm yapan bir akord aleti kullanmak,
- Malzemelerimizi daha düzgün ölçüp,daha düzgün kesmek.








